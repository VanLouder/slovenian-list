<h2>Ključne besede za brskalnik</h2>

V spodnji tabeli so podane ključne besede (angl. keywords) za iskalnike na spletnih mestih, ki so zbrani v datoteki `Ključne besede.html`. To datoteko [**si prenesemo tukaj**](https://github.com/betterwebleon/slovenian-list/archive/master.zip) (nahaja se mapi "*keywords*"). Z uporabo ključnih besed občutno pohitrimo iskanje po poljubnih spletnih mestih. Primer uporabe ključne besede (veljavno po tem, ko smo v brskalniku ključno besedo ustrezno uvozili oz. nastavili):

1. V iskalno (URL) vrstico brskalnika vpišemo **`b pametni telefon`** in nato pritisnemo *enter*.
2. Brskalnik bo nato na spletnem mestu bolha.com takoj prikazal vse zadetke z iskalnim nizom "pametni telefon".

**V zvezi s tem velja poudariti, da spletnega mesta (www**<i></i>**.bolha.com) predhodno sploh ni potrebno posebej odpirati. Na ta način prihranimo pri času in pri prenosu podatkov.**<br><br>

|     | ISKALNIK                                     | KLJUČNA BESEDA | URL           |
| :-: | :------------------------------------------- | :------------- | :------------ |
| 1.  | bolha.com                                    | b              | `https://www.bolha.com/iskanje?q=%s` |
| 2.  | Ceneje.si                                    | c              | `https://www.ceneje.si/Iskanje/Izdelki?q=%s` |
| 3.  | dict.cc                                      | d              | `https://www.dict.cc/?s=%s` |
| 4.  | DuckDuckGo                                   | duck           | `https://duckduckgo.com/?q=%s&ia=web` |
| 5.  | eBay                                         | e              | `https://www.ebay.com/sch/i.html?_nkw=%s` |
| 6.  | EnaA                                         | enaa           | `https://www.enaa.com/search.asp?q=%s` |
| 7.  | Fran slovarji                                | f              | `https://fran.si/iskanje?View=1&Query=%s` |
| 8.  | Google Prevajalnik                           | p              | `https://translate.google.si/#view=home&op=translate&sl=auto&tl=auto&text=%s` |
| 9.  | Google Slike                                 | s              | `https://www.google.si/search?q=%s&tbm=isch` |
| 10. | Google Zemljevidi                            | z              | `https://www.google.si/maps?q=%s` |
| 11. | GSMArena                                     | gsm            | `https://www.gsmarena.com/res.php3?sSearch=%s` |
| 12. | Instagram                                    | ins            | `https://www.instagram.com/explore/tags/%s/` |
| 13. | Linguee ANG <–> SLO                          | ang            | `https://sl.linguee.com/sloven%C5%A1%C4%8Dina-angle%C5%A1%C4%8Dina/search?query=%s` |
| 14. | Linguee NEM <–> SLO                          | nem            | `https://sl.linguee.com/sloven%C5%A1%C4%8Dina-nem%C5%A1%C4%8Dina/search?query=%s` |
| 15. | mimovrste=)                                  | m              | `https://www.mimovrste.com/iskanje?s=%s` |
| 16. | NEM – sklanjatve (samostalniki, pridevniki)  | sklanjaj       | `https://www.verbformen.de/deklination/?w=%s` |
| 17. | NEM – spregatve (glagoli)                    | spregaj        | `https://www.verbformen.de/konjugation/?w=%s` |
| 18. | Odpiralni Časi                               | č              | `https://odpiralnicasi.com/spots?q=%s` |
| 19. | PONS ANG <–> SLO                             | po             | `https://sl.pons.com/prevod?q=%s&l=ensl` |
| 20. | PONS NEM <–> SLO                             | pons           | `https://sl.pons.com/prevod?q=%s&l=desl` |
| 21. | reddit                                       | re             | `https://www.reddit.com/search?q=%s` |
| 22. | reddit old                                   | r              | `https://old.reddit.com/search?q=%s` |
| 23. | Startpage.com                                | st             | `https://www.startpage.com/do/search?query=%s` |
| 24. | The Pirate Bay                               | pb             | `https://thepiratebay.org/search/%s/0/99/0` |
| 25. | The Pirate Bay Proxy                         | pbp            | `https://thepiratebay10.org/search/%s/0/99/0` |
| 26. | Torrentz2                                    | t              | `https://torrentz2.eu/search?f=%s` |
| 27. | Twitter                                      | tw             | `https://twitter.com/search?q=%s` |
| 28. | Wikipedia ANG                                | w              | `https://en.wikipedia.org/wiki/%s` |
| 29. | Wikipedia NEM                                | wi             | `https://de.wikipedia.org/wiki/%s` |
| 30. | Wikipedia SLO                                | wiki           | `https://sl.wikipedia.org/wiki/%s` |
| 31. | YouTube                                      | y              | `https://www.youtube.com/results?search_query=%s` |

<h3> 1. Navodila za brskalnik Mozilla Firefox</h3>

Datoteka **`Ključne besede.html`** (ki vsebuje vnose za vse iskalnike, ki so prikazani v zgornji tabeli) se uvozi na sledeči način:<br><br>
Odpremo brskalnik Firefox > pritisnemo kombinacijo tipk <kbd>Ctrl</kbd> + <kbd>Shift</kbd> + <kbd>B</kbd> > v menijski vrstici okna Knjižnica kliknemo na "*Uvozi in arhiviraj*" in v priročnem meniju izberemo "*Uvozi zaznamke iz HTML ...*" > nato v pojavnem oknu poiščemo omenjeno HTML datoteko, ki smo jo predhodno prenesli na računalnik, jo izberemo in pritisnemo gumb <kbd>Odpri</kbd>.
<br><br>
<b>*Opomba 1:*</b> kadar shranjujemo "običajne" zaznamke, se pri tem nikoli samodejno ne shrani ključna beseda. Le-to je potrebno v Knjižnici (ki jo v Firefoxu odpremo s kombinacijo tipk <kbd>Ctrl</kbd> + <kbd>Shift</kbd> + <kbd>B</kbd>) vedno dodati ročno – za vsak iskalnik posebej. Izjema so iskalniki za spletna mesta v omenjeni datoteki "*Ključne besede.html*" z že pripravljenimi ključnimi besedami – seveda pod pogojem, da to datoteko uvozimo v brskalnik Firefox. Po uvozu se v seznamu zaznamkov ustvari mapa "*Ključne besede*", v kateri je seznam vseh vnosov. Ti vnosi služijo samo kot iskalniki in se torej ne obnašajo kot "običajni" zaznamki, na katere kliknemo in bi nam nato prikazali neko spletno stran. Posamezen iskalnik pa se pri tem aktivira samo takrat, kadar v iskalno (URL) vrstico vnesemo pripadajočo ključno besedo.
<br>
<b>*Opomba 2:*</b> v uvoženi mapi "*Ključne besede*" lahko naknadno posamezne vnose (iskalnike) poljubno spreminjamo ali odstranjujemo, kot to velja za vse ostale "običajne" zaznamke. Vedno pa lahko seveda v poljubne mape dodajamo tudi druge (nove) vnose.

<h3> 2. Navodila za brskalnika Opera in Google Chrome</h3>
  
Podporo za uporabo ključnih besed imajo tudi drugi brskalniki (npr. Opera, Google Chrome), vendar pa predpripravljenih nastavitev v večino brskalnikov ne moremo uvoziti s pomočjo prej omenjene datoteke `Ključne besede.html`. V takšnem primeru je potrebno želene ključne besede v brskalniku nastaviti ročno, še vedno pa se lahko zgledujemo po vnosih v zgornji tabeli.
<br><br>
**a) Vnos ključnih besed v Operi:**<br>
Odpremo brskalnik Opera > v iskalno (URL) vrstico vpišemo `opera://settings/searchEngines` in pritisnemo *enter* > nato se prikaže seznam, v katerem urejamo obstoječe iskalnike ali dodajamo nove z izborom gumba <kbd>Add</kbd>.
<br><br>
**b) Vnos ključnih besed v Google Chromu:**<br>
Odpremo brskalnik Chrome > v iskalno (URL) vrstico vpišemo `chrome://settings/searchEngines` in pritisnemo *enter* > nato se prikaže seznam, v katerem urejamo obstoječe iskalnike ali dodajamo nove z izborom gumba <kbd>Dodaj</kbd> oziroma <kbd>Add</kbd>.
<br><br>
<b>*Opomba:*</b> v oknu s prikazanim seznamom iskalnikov je tudi naknadno možno urejati / dodajati / odstranjevati vse dodane vnose. Poljubno lahko torej spreminjamo nazive posameznih iskalnikov, URL-je njihovih spletnih mest in pripadajoče ključne besede.
