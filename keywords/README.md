<h2>Ključne besede za brskalnik</h2>

V spodnji tabeli so podane ključne besede (angl. keywords) za iskalnike, ki so zbrani v datoteki `Ključne besede.html`. To datoteko [**si prenesemo tukaj**](https://github.com/betterwebleon/slovenian-list/archive/master.zip) (v preneseni zip datoteki jo najdemo v mapi "*keywords*"). Z uporabo ključnih besed občutno pohitrimo iskanje po različnih spletnih mestih. Primer uporabe ključne besede (veljavno po tem, ko smo v brskalniku ključno besedo ustrezno uvozili oz. nastavili):

1. V iskalno (URL) vrstico brskalnika vpišemo **`b pametni telefon`** in nato pritisnemo *enter*.
2. Brskalnik bo nato na spletnem mestu bolha.com takoj prikazal vse zadetke z iskalnim nizom "pametni telefon".

**V zvezi s tem velja poudariti, da spletnega mesta (npr. bolha.com) predhodno sploh ni potrebno posebej odpirati. Na ta način prihranimo pri času in pri prenosu podatkov.**<br><br>

|     | ISKALNIK                                     | KLJUČNA BESEDA | URL           |
| :-: | :------------------------------------------- | :------------- | :------------ |
| 1.  | AliExpress                                   | al             | `https://www.aliexpress.com/wholesale?SearchText=%s` |
| 2.  | Amazon.com                                   | am             | `https://www.amazon.com/s?k=%s` |
| 3.  | Amazon.de                                    | a              | `https://www.amazon.de/s?k=%s` |
| 4.  | bolha.com                                    | b              | `https://www.bolha.com/iskanje?q=%s` |
| 5.  | Ceneje.si                                    | c              | `https://www.ceneje.si/Iskanje/Izdelki?q=%s` |
| 6.  | dict.cc                                      | d              | `https://www.dict.cc/?s=%s` |
| 7.  | DuckDuckGo                                   | duck           | `https://duckduckgo.com/?q=%s&ia=web` |
| 8.  | eBay                                         | e              | `https://www.ebay.com/sch/i.html?_nkw=%s` |
| 9.  | EnaA                                         | enaa           | `https://www.enaa.com/search.asp?q=%s` |
| 10. | Fran slovarji                                | f              | `https://fran.si/iskanje?View=1&Query=%s` |
| 11. | Google Prevajalnik                           | p              | `https://translate.google.si/#view=home&op=translate&sl=auto&tl=auto&text=%s` |
| 12. | Google Slike                                 | s              | `https://www.google.si/search?q=%s&tbm=isch` |
| 13. | Google Zemljevidi                            | z              | `https://www.google.si/maps?q=%s` |
| 14. | GSMArena                                     | gsm            | `https://www.gsmarena.com/res.php3?sSearch=%s` |
| 15. | Hribi.net                                    | h              | `https://www.hribi.net/iskalnik.asp?q=%s` |
| 16. | Instagram                                    | ins            | `https://www.instagram.com/explore/tags/%s/` |
| 17. | Linguee ANG <–> SLO                          | ang            | `https://sl.linguee.com/sloven%C5%A1%C4%8Dina-angle%C5%A1%C4%8Dina/search?query=%s` |
| 18. | Linguee NEM <–> SLO                          | nem            | `https://sl.linguee.com/sloven%C5%A1%C4%8Dina-nem%C5%A1%C4%8Dina/search?query=%s` |
| 19. | mimovrste=)                                  | m              | `https://www.mimovrste.com/iskanje?s=%s` |
| 20. | nakupovanje.net                              | n              | `https://www.nakupovanje.net/search?q=%s` |
| 21. | NEM – sklanjatve (samostalniki, pridevniki)  | sklanjaj       | `https://www.verbformen.de/deklination/?w=%s` |
| 22. | NEM – spregatve (glagoli)                    | spregaj        | `https://www.verbformen.de/konjugation/?w=%s` |
| 23. | Odpiralni Časi                               | č              | `https://odpiralnicasi.com/spots?q=%s` |
| 24. | PONS ANG <–> SLO                             | po             | `https://sl.pons.com/prevod?q=%s&l=ensl` |
| 25. | PONS NEM <–> SLO                             | pons           | `https://sl.pons.com/prevod?q=%s&l=desl` |
| 26. | Računovodja.com                              | ra             | `https://racunovodja.com/iskanje.asp?vpis=%s` |
| 27. | reddit                                       | re             | `https://www.reddit.com/search?q=%s` |
| 28. | reddit old                                   | r              | `https://old.reddit.com/search?q=%s` |
| 29. | Startpage.com                                | st             | `https://www.startpage.com/do/search?query=%s` |
| 30. | The Pirate Bay                               | pb             | `https://thepiratebay.org/search/%s/0/99/0` |
| 31. | The Pirate Bay Proxy                         | pbp            | `https://thepiratebay10.org/search/%s/0/99/0` |
| 32. | Torrentz2                                    | t              | `https://torrentz2.eu/search?f=%s` |
| 33. | Twitter                                      | tw             | `https://twitter.com/search?q=%s` |
| 34. | Wikipedia ANG                                | w              | `https://en.wikipedia.org/wiki/%s` |
| 35. | Wikipedia NEM                                | wi             | `https://de.wikipedia.org/wiki/%s` |
| 36. | Wikipedia SLO                                | wiki           | `https://sl.wikipedia.org/wiki/%s` |
| 37. | YouTube                                      | y              | `https://www.youtube.com/results?search_query=%s` |

<h3> 1. Navodila za brskalnik Mozilla Firefox</h3>

Datoteko **`Ključne besede.html`** (ki zajema vse iskalnike, prikazane v zgornji tabeli) uvozimo na sledeči način:<br><br>
Odpremo brskalnik Firefox > pritisnemo kombinacijo tipk <kbd>Ctrl</kbd> + <kbd>Shift</kbd> + <kbd>B</kbd> > v menijski vrstici okna Knjižnica kliknemo na "*Uvozi in arhiviraj*" in v priročnem meniju izberemo "*Uvozi zaznamke iz HTML ...*" > nato v pojavnem oknu poiščemo omenjeno HTML datoteko, ki smo jo predhodno prenesli na računalnik, jo izberemo in pritisnemo gumb <kbd>Odpri</kbd>.
<br><br>
<b>*Opomba 1:*</b> kadar shranjujemo "običajne" zaznamke, se pri tem nikoli samodejno ne shrani ključna beseda. Le-to je potrebno v Knjižnici (ki jo v Firefoxu odpremo s kombinacijo tipk <kbd>Ctrl</kbd> + <kbd>Shift</kbd> + <kbd>B</kbd>) vedno dodati ročno – za vsak iskalnik posebej. Izjema so iskalniki za spletna mesta v omenjeni datoteki "*Ključne besede.html*" z že pripravljenimi ključnimi besedami – seveda pod pogojem, da to datoteko uvozimo v brskalnik Firefox. Po uvozu se v seznamu zaznamkov ustvari mapa "*Ključne besede*", v kateri je seznam vseh vnosov. Ti vnosi služijo samo kot iskalniki in torej ne kot "običajni" zaznamki, ki bi nam pri izboru prikazali shranjene spletne strani. Posamezen iskalnik se pri tem aktivira samo takrat, kadar v iskalno (URL) vrstico vnesemo pripadajočo ključno besedo.
<br><br>
<b>*Opomba 2:*</b> v uvoženi mapi "*Ključne besede*" lahko naknadno posamezne vnose (iskalnike) poljubno spreminjamo ali odstranjujemo, kot to velja za vse ostale "običajne" zaznamke. Vedno pa lahko v poljubne mape dodajamo tudi druge (nove) vnose.

<h3> 2. Navodila za brskalnika Opera in Google Chrome</h3>
  
Podporo za uporabo ključnih besed imajo tudi drugi brskalniki (npr. Opera, Google Chrome), vendar pa predpripravljenih nastavitev v večino brskalnikov ne moremo neposredno shraniti z uvozom omenjene datoteke `Ključne besede.html`. V takšnem primeru je zato potrebno želene ključne besede v brskalniku nastaviti ročno, še vedno pa se lahko zgledujemo po vnosih v zgornji tabeli.
<br><br>
**a) Vnos ključnih besed v Operi:**<br>
Odpremo brskalnik Opera > v iskalno (URL) vrstico vpišemo `opera://settings/searchEngines` in pritisnemo *enter* > prikaže se seznam, v katerem urejamo obstoječe iskalnike ali dodajamo nove z izborom gumba <kbd>Add</kbd>.
<br><br>
**b) Vnos ključnih besed v Google Chromu:**<br>
Odpremo brskalnik Chrome > v iskalno (URL) vrstico vpišemo `chrome://settings/searchEngines` in pritisnemo *enter* > prikaže se seznam, v katerem urejamo obstoječe iskalnike ali dodajamo nove z izborom gumba <kbd>Dodaj</kbd> oziroma <kbd>Add</kbd>.
<br><br>
V oknu s prikazanim seznamom iskalnikov je tudi naknadno možno urejati / dodajati / odstranjevati vse dodane vnose. Poljubno lahko torej spreminjamo nazive posameznih iskalnikov, URL-je njihovih spletnih mest in pripadajoče ključne besede. V brskalniku Google Chrome seznam iskalnikov izgleda denimo takole:

<kbd><img src="https://raw.githubusercontent.com/betterwebleon/slovenian-list/master/img/Search_Engines-Chrome.png" /></kbd>
