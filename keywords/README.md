<h2>Ključne besede za brskalnik</h2>

V spodnji tabeli so podani opisi ključnih besed (angl. keywords) iz datoteke <code>Ključne besede.html</code>. Ta datoteka se uvozi med zaznamke v brskalniku Mozilla Firefox. Z uporabo ključnih besed občutno pohitrimo iskanje po številnih spletnih mestih.<br><br>
Primer uporabe ključne besede (veljavno za tem, ko smo datoteko "Ključne besede.html" že uvozili v Firefox):

1. V iskalno vrstico (URL) brskalnika Firefox vpišemo <b><code>b telefon</code></b>
2. Nato pritisnemo <i>enter</i> in brskalnik bo s spletnega mesta bolha.com prikazal vse zadetke z iskalnim nizom "telefon".

Pri tem je potrebno poudariti, da spletnega mesta bolha.com sploh ni potrebno predhodno posebej odpirati. Na ta način prihranimo pri času in pri prenosu podatkov.<br><br>
Podporo za uporabo ključnih besed imajo tudi drugi brskalniki (npr. Opera in Google Chrome), vendar pa predpripravljenih nastavitev ključnih besed v večino drugih brskalnikov ne moremo uvoziti s pomočjo zgoraj omenjene datoteke html.<br><br>
Naknadno je seveda možno vse vnose urejati / dodajati / brisati v seznamu zaznamkov, kot to velja za vse "običajne" zaznamke. Poljubno lahko torej spreminjamo naslove posameznih zaznamkov (spletnih mest), pripadajoče URL-je spletnih mest in morebitne ključne besede.<br><br>
<b><i>Opomba:</i></b> Kadar shranjujemo "običajne" zaznamke, se pri tem nikoli samodejno ne shrani nobena pripadajoča ključna beseda. Le-to je potrebno v Knjižnici zaznamkov vedno dodati ročno in za vsako spletno mesto posebej. Knjižnico zaznamkov v brskalniku Mozilla Firefox odpremo s kombinacijo tipk <kbd>Ctrl</kbd> + <kbd>Shift</kbd> + <kbd>B</kbd>. Alternativni način pa je uvoz zgoraj omenjene datoteke html z že pripravljenimi nastavitvami: po uvozu datoteke v brskalnik Firefox se v seznamu zaznamkov ustvari mapa "<i>Ključne besede</i>". Seznam vnosov v tej mapi je razviden iz sledeče tabele.<br><br>

|     | ISKANJE PO SPLETNEM MESTU                    | KLJUČNA BESEDA |
| :-: | :------------------------------------------- | :------------- |
| 1.  | Bolha.com                                    | b              |
| 2.  | Ceneje.si                                    | c              |
| 3.  | Deal Extreme                                 | deal           |
| 4.  | Dict.cc                                      | d              |
| 5.  | DuckDuckGo                                   | duck           |
| 6.  | eBay                                         | e              |
| 7.  | EnaA                                         | enaa           |
| 8.  | Google Prevajalnik                           | p              |
| 9.  | Google Slike                                 | s              |
| 10. | Google Zemljevidi                            | z              |
| 11. | GSMArena                                     | gsm            |
| 12. | Ideo                                         | ideo           |
| 13. | Linguee prevodi ANG <-> SLO                  | ang            |
| 14. | Linguee prevodi NEM <-> SLO                  | nem            |
| 15. | Mimovrste                                    | m              |
| 16. | NEM - sklanjatve (samostalniki, pridevniki)  | sklanjaj       |
| 17. | NEM - spregatve (glagoli)                    | spregaj        |
| 18. | Odpiralni časi                               | č              |
| 19. | Old Reddit                                   | r              |
| 20. | PONS slovar ANG <-> SLO                      | po             |
| 21. | PONS slovar NEM <-> SLO                      | pons           |
| 22. | Reddit                                       | reddit         |
| 23. | StartPage                                    | start          |
| 24. | The Pirate Bay                               | pb             |
| 25. | Torrentz2                                    | t              |
| 26. | Twitter                                      | twitter        |
| 27. | Wikipedia ANG                                | w              |
| 28. | Wikipedia NEM                                | wi             |
| 29. | Wikipedia SLO                                | wiki           |
| 30. | YouTube                                      | y              |
